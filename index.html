<!DOCTYPE html>
<html lang="en">
<head>
    <meta charset="UTF-8">
    <meta name="viewport" content="width=device-width, initial-scale=1">
    <title>Title</title>
    <link rel="stylesheet" href="ooxx.css">
</head>
<body>
    <div class="menu">Our Menu</div>
    <div class="i1 float">
        <div class="i2">过晋阳宫</div>
            <div class="i3">
                缅想封唐处，实惟建国初。俯察伊晋野，仰观乃参虚。井邑龙斯跃，城池凤翔馀。林塘犹沛泽，台榭宛旧居。运革祚中否，时迁命兹符。顾循承丕构，怵惕多忧虞。尚恐威不逮，复虑化未孚。岂徒劳辙迹，所期训戎车。习俗问黎人，亲巡慰里闾。永言念成功，颂德临康衢。长怀经纶日，叹息履庭隅。艰难安可忘，欲去良踟蹰。
            </div>
        </div>
    </div>
    <div class="i1 float">
        <div class="i2">校猎义成喜逢大雪率题九韵以示群官</div>
            <div class="i3">
                弧矢威天下，旌旗游近县。一面施鸟罗，三驱教人战。 暮云成积雪，晓色开行殿。皓然原隰同，不觉林野变。北风勇士马，东日华组练。触地银獐出，连山缟鹿见。 月兔落高矰，星狼下急箭。既欣盈尺兆，复忆磻溪便。 岁丰将遇贤，俱荷皇天眷。
            </div>
        </div>
    </div>
    <div class="clear"></div>
    <div class="i4">
        <div class="i2">赐诸州刺史以题座右</div>
            <div class="i3">
                眷言思共理，鉴梦想维良。猗欤此推择，声绩著周行。贤能既俟进，黎献实伫康。视人当如子，爱人亦如伤。讲学试诵论，阡陌劝耕桑。虚誉不可饰，清知不可忘。求名迹易见，安贞德自彰。讼狱必以情，教民贵有常。 恤惸且存老，抚弱复绥强。勉哉各祗命，知予眷万方。
            </div>
        </div>
    </div>
</body>
</html>
